சங்கீதம் 14
1 ஆண்டவரே, உம் இல்லத்தில் தங்கி வாழ்வோர் யார்?  உமது திருமலையில் குடியிருப்பவர் யார்?
2 மாசற்ற வாழ்க்கை நடத்துபவன், நீதி நியாயத்தைக் கடைப்பிடிப்பவன், இதயத்தில் நேரியவை  நினைப்பவன்;
3 நாவால் எப்பழிச்சொல்லும் கூறாதவன், அயலானுக்குத் தீமை செய்யாதவன், பிறரைப் பழித்துரைக்காதவன்;
4 தீயோரை இழிவாகக் கருதுபவன், ஆண்டவருக்கு  அஞ்சுவோரை உயர்வாக மதிப்பவன்;
5 தனக்குத் துன்பம் வந்தாலும் தந்த வாக்குறுதியை மீறாதவன்,  தன் பணத்தை வட்டிக்குக் கொடுக்காதவன், மாசற்றவர்களுக்கு எதிராகக் கைக்கூலி வாங்காதவன்.-- இங்ஙனம் நடப்பவன் என்றென்றும் நிலைத்திடுவான்.
